## Programování 2

# 1. cvičení, 16-2-2023

###### tags: `Programovani 2`, `čtvrtek 1`, `čtvrtek 2`

**Obsah**

- co budeme dělat v tomto semestru
- co od sebe očekáváme a pravidla hry

---



## Co budeme dělat

**NMN112 Programování II**

> Přednáška bude věnována zejména problematice algoritmického návrhu programů – tedy seznámení se základními algoritmy, datovými strukturami a programovacími technikami s ohledem na efektivitu vytvářených programů. Na cvičeních vedle toho doplníme a procvičíme znalosti programovacího jazyka Python.

Na těchto čtvrtečních cvičeních budeme pokračovat tam, kde jsme začli v minulém semestru - budeme se učit psát dobrý kód v Pythonu. Kromě psaní správného, čitelného a kompaktního kódu se budeme věnovat i 

- efektivitě kódu - už nebude stačit syntakticky správný kód, který dělá to, co má: budu chtít, aby váš kód dělal, co má, s rozumným využitím výpočetních prostředků - paměti a času.
- Budeme se učit implementovat v Pythonu algoritmy z přednášek a teoretických cvičení. Budete psát hodně kódu, abyste se naučili psát kód rychle a rychle ho také odladit.
- Budete také mít spoustu možností vymýšlet si své vlastní algoritmy pro různé úlohy.

Přibližný program - zatím bez uspořádání podle týdnů:

1. Úvod, podmínky k zápočtu, ReCodEx. Vývojová prostředí.
2. Jednoduché problémy, návrh a ladění algoritmů
3. Třídění - různé algoritmy, halda (heap) a její implementace
4. Permutace
5. Hry a optimální strategie
6. Rekurze, memoizace, dynamické programování
7. Grafové algoritmy, zásobníky a fronty

K tomuto "hlavnímu" programu pak přidáme "podprogramy" -- u každého cvičení se naučíme také něco nového z Pythonu, a budeme se učit číst kód. 

**GitHub**

Všechny materiály k tomuto cvičení (zejména doprovodní texty) najdete v repozitáři na GitHubu, [https://github.com/PKvasnick/Programovani-2](https://github.com/PKvasnick/Programovani-2). Použijte git v Linuxu anebo GitHub Desktop ve Windows, abyste si mohli stáhnout celý repozitář na svůj počítač. Nezapomeňte vždy před cvičením provést **pull**, abyste si stáhli nejnovější změny v repozitáři. 

**Pomoc**

Budeme dělat jednoduché věci, ale programování je spojeno s častými pocity frustrace, když vám nebude fungovat něco, co by podle vás určitě fungovat mělo. 

Základní postup v takovémto případě je **zeptat se lámanou angličtinou Googlu**. Zpravidla rychle najdete kvalifikovanou odpověď. 

**Klidně se ptejte i mě**, v průběhu cvičení, nebo e-mailem (*_peter.kvasnicka@mff.cuni.cz_*), nebo mi zavolejte a dohodneme se na konzultaci (605 386 052). Pohotově se zeptat je schopnost, která vám může ušetřit kopu času a zbytečné frustrace, takže je dobré ji kultivovat. Žádná otázka není hloupá.

### Podmínky zápočtu

Pro získání zápočtu budete v tomto semestru muset splnit **několik podmínek**.

1. **Domácí úkoly**

Budete dostávat domácí úkoly a odevzdávat je přes _ReCodEx_. 

Tak jako v minulém semestru se budu snažit zadávat tři úlohy týdně, dvě "povinné" a jednu bonusovou. Body ode všech úloh jsou rovnocenné, ale body od bonusových úloh nezvyšují celkovou kvótu bodů za semestr. 

Pro zápočet budu požadovat **70% správných odevzdaných domácích úkolů**. 

2. **Zápočtový test**

Zápočtový test bude úkol s náročností běžného domácího úkolu, který budete muset vyřešit v učebně v určeném časovém limitu (90 minut).

3. **Zápočtový program**

Zápočtový program má být samostatný a kompletní softwarový produkt, tedy aplikace nebo knihovna, která má stanovenou funkcionalitu, má dobře napsaný kód, je otestovaná a validovaná, a je vybavená dokumentací technickou a uživatelskou dokumentací. 

O tom, jaký bude váš zápočtový program, se začneme bavit v dubnu, a před koncem letního semestru bychom měli dospět ke specifikaci programu. První funkčnou verzi odevzdáte nejpozději v polovině září, abyste mohli do konce září získat zápočet. 

Podrobnější informace naleznete [zde*](https://www2.karlin.mff.cuni.cz/~vlachovsky/NMIN112/zapoctovy_program.html).

[*]: https://www2.karlin.mff.cuni.cz/~vlachovsky/NMIN112/zapoctovy_program.html

4.  **Zápočet z teoretického cvičení**

   Nakonec budete také muset splnit podmínky pro udělení zápočtu z teoretického cvičení, tak jak vám je stanovil Dr. Martin Pergel. 

---

### Instalace Pythonu

Na počítačích v učebně byste měli najít vše potřebné. Pokud ne, *stěžujte si*. 

Tady máme vícero možností a nechám na váš výběr, kterou si zvolíte. 

1. **Základní distribuce Pythonu**

   Stáhněte si instalátor pro svůj systém tady: https://www.python.org/downloads/.

   Zvolte si nejnovější verzi 3.9. Součástí je vlastní interpret a jednoduché IDE _Idle_. 

2. **Anaconda**

   Toto je velká distribuce, která obsahuje rozsáhlou podporu pro využítí Pythonu ke zpracování dat, strojové učení a pod. Stáhnete si ji tady: https://www.anaconda.com/products/individual a zabere vám docela hodně místa na disku. Součástí je i vyspělé IDE pro vývoj v Pythonu - _Spyder_.

3. **Google Colab notebooky**

   Nemusíte nic instalovat, stačí jít na colab.google.com a začít psát kód do notebooku.

4. **JupyterLab** 

   JupyterLab existuje jako samostatná aplikace a lze ji bez externího serveru provozovat na vašem počítači. Pracuje s Jupyter notebooky a je velice jednoduchá na používání. 

**IDE pro Python**

Existuje několik programovacích editorú a vývojových prostředí pro Python, například _PyCharm_, _VSCode_, _Atom_, _Sublime Text_, atd. 

V tomto semestru nám už Idle nebude stačit, budeme psát složitější kódy a budeme dělat těžší chyby, takže se naučíme i nějaké techniky ladění kódu. Na přednáškách budu používat -_PyCharm_ a _VSCode_, abyste si na obě prostředí zvykli. 

---

### ReCodEx: systém pro kontrolu domácích úloh

Zaregistrujte se v ReCodExu, https://recodex.mff.cuni.cz/. Můžete použít svovje přístupové údaje do SISu. Pak se prosím **zaregistrujte do skupiny pro toto cvičení**,  můžete tak učinit volbou "SIS integration". 

V ReCodExu najdete své domácí úkoly a budete je tady i odevzdávat. 

V minulém semestru jsme často s ReCodExem zápolili, takže pokud se vám zdá, že váš kód je správný, ale ReCodEx je k vám nespravedlivý, nahrajte řešení a napište buď komentář k úloze anebo mi pošlete e-mail. 

**První úlohy najdete v ReCodExu koncem týdne.**

---

## Co jsme se naučili v předchozím semestru

Samozřejmě jste udělali první kroky v Pythonu - tedy alespoň ti z vás, kteří je neudělali už dříve. Získali jsme také ale několik magických schopností:

- práce se seznamy a znakovými řetězci
- třídění
- binární vyhledávání
- rekurzivní funkce
- generátory
- (velice nekompletní) třídy

V tomto semestru tento seznam rozšíříme o nové skilly. 

---

## Pro rozcvičení

**Součet dvou čísel**

Na vstupu načteme dvě celá čísla jako znakové řetězce. Na výstupu má váš kód vypsat jejich součet, ale máte povolenou sečítat pouze číslice 0-9, ne celá čísla. Můžete si představit, že pro sčítání máte k dispozici tabulku typu

|         | **0**  | **1**  | **...** | **8**  | **9**  |
| ------- | ------ | ------ | ------- | ------ | ------ |
| **0**   | (0, 0) |        |         |        |        |
| **1**   | (1, 0) | (2, 0) |         |        |        |
| **2**   | (2, 0) | (3, 0) |         |        |        |
| **...** |        |        |         |        |        |
| **8**   | (8, 0) | (9, 0) |         | (6, 1) |        |
| **9**   | (9, 0) | (0, 1) |         | (7, 1) | (8, 1) |

kde první číslo jsou jednotky součtu a druhé číslo je "přenos". 

**Poznámky**

* Jak to udělat, aby operace šly rychle a v C: "uzavřené" cykly: jak nahradit cykly `for` a `while`  uzavřenými příkazy

- Funkce `zip` a funkce `itertools.zip_longest`

  
