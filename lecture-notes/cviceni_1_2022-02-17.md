## Programování 2

# 1. cvičení, 17-2-202

###### tags: `Programovani 2`, `čtvrtek 1`, `čtvrtek 2`

**Obsah**:

- co budeme dělat v tomto semestru
- co od sebe očekáváme a pravidla hry

## Co budeme dělat

**NMN112 Programování II**

> Přednáška bude věnována zejména problematice algoritmického návrhu programů – tedy seznámení se základními algoritmy, datovými strukturami a programovacími technikami s ohledem na efektivitu vytvářených programů. Na cvičeních vedle toho doplníme a procvičíme znalosti programovacího jazyka Python.

Na těchto čtvrtečních cvičeních budeme pokračovat tam, kde jsme začli v minulém semestru - budeme se učit psát dobrý kód v Pythonu. Kromě psaní správného, čitelného a kompaktního kódu se budeme věnovat i 

- efektivitě kódu - už nebude stačit syntakticky správný kód, který dělá to, co má: budu chtít, aby váš kód dělal, co má, s rozumným využitím výpočetních prostředků - paměti a času.
- Budeme se učit implementovat v Pythonu algoritmy z přednášek a teoretických cvičení. Budete psát hodně kódu, abyste se naučili psát kód rychle a rychle ho také odladit.
- Budete také mít spoustu možností vymýšlet si své vlastní algoritmy pro různé úlohy.

Přibližný program - zatím bez uspořádání podle týdnů:

1. Úvod, podmínky k zápočtu, ReCodEx. Vývojová prostředí.
2. Jednoduché problémy, návrh a ladění algoritmů
3. Třídění - různé algoritmy, halda (heap) a její implementace
4. Permutace
5. Hry a optimální strategie
6. Rekurze, memoizace, dynamické programování
7. Grafové algoritmy, zásobníky a fronty

K tomuto "hlavnímu" programu pak přidáme "podprogramy" -- u každého cvičení se naučíme také něco nového z Pythonu, a budeme se učit číst kód. 

**Pomoc**

Budeme dělat jednoduché věci, ale programování je spojeno s častými pocity frustrace, když vám nebude fungovat něco, co by podle vás určitě fungovat mělo. 

Základní postup v takovémto případě je **zeptat se lámanou angličtinou Googlu**. Zpravidla rychle najdete kvalifikovanou odpověď. 

**Klidně se ptejte i mě**, v průběhu cvičení, nebo e-mailem (*_peter.kvasnicka@mff.cuni.cz_*), nebo mi zavolejte a dohodneme se na konzultaci (605 386 052). Pohotově se zeptat je schopnost, která vám může ušetřit kopu času a zbytečné frustrace, takže je dobré ji kultivovat. Žádná otázka není hloupá.

### Podmínky zápočtu

Budete dostávat domácí úkoly a odevzdávat je přes _ReCodEx_. 

Tak jako v minulém semestru se budu snažit zadávat tři úlohy týdně, dvě "povinné" a jednu bonusovou. Body ode všech úloh jsou rovnocenné, ale body od bonusových úloh nezvyšují celkovou kvótu bodů za semestr. 

Pro zápočet budu požadovat **70% správných odevzdaných domácích úkolů**. 

V tomto semestru ale kromě domácích úkolů budete k zápočtu potřebovat také **zápočtový program**. Přesné podmínky si domluvíme později v průběhu semestru. 

### Instalace Pythonu

Na počítačích v učebně byste měli najít vše potřebné. Pokud ne, *stěžujte si*. 

Tady máme vícero možností a nechám na váš výběr, kterou si zvolíte. 

1. **Základní distribuce Pythonu**

   Stáhněte si instalátor pro svůj systém tady: https://www.python.org/downloads/.

   Zvolte si nejnovější verzi 3.9. Součástí je vlastní interpret a jednoduché IDE _Idle_. S tímto klidně vystačíte pro celý kurz. 

2. **Anaconda**

   Toto je velká distribuce, která obsahuje rozsáhlou podporu pro využítí Pythonu ke zpracování dat, strojové učení a pod. Stáhnete si ji tady: https://www.anaconda.com/products/individual a zabere vám docela hodně místa na disku. Součástí je i vyspělé IDE pro vývoj v Pythonu - _Spyder_.

3. **Google Colab notebooky**

   Nemusíte nic instalovat, stačí jít na colab.google.com a začít psát kód do notebooku.

**IDE pro Python**

Existuje několik programovacích editorú a vývojových prostředí pro Python, například _PyCharm_, _VSCode_, _Atom_, _Sublime Text_, atd. 

V tomto semestru nám už Idle nebude stačit, budeme psát složitější kódy a budeme dělat těžší chyby, takže se naučíme i nějaké techniky ladění kódu. Na přednáškách budu používat -_PyCharm_ a _VSCode_, abyste si na obě prostředí zvykli. 



### ReCodEx: systém pro kontrolu domácích úloh

Zaregistrujte se v ReCodExu, https://recodex.mff.cuni.cz/. Můžete použít svovje přístupové údaje do SISu. Pak se prosím zaregistrujte do skupiny pro toto cvičení,  můžete tak učinit volbou "SIS integration". 

V ReCodExu najdete své domácí úkoly a budete je tady i odevzdávat. 

V minulém semestru jsme často s ReCodExem zápolili, takže pokud se vám zdá, že váš kód je správný, ale ReCodEx je k vám nespravedlivý, nahrajte řešení a napište buď komentář k úloze anebo mi pošlete e-mail. 

**První úlohy najdete v ReCodExu koncem týdne.**



## Co jsme se naučili v předchozím semestru

Samozřejmě jste udělali první kroky v Pythonu - tedy alespoň ti z vás, kteří je neudělali už dříve. Získali jsme také ale několik magických schopností:

- práce se seznamy a znakovými řetězci
- třídění
- binární vyhledávání
- rekurzivní funkce
- generátory
- funkce, vracející funkce
- (velice nekompletní) třídy

V tomto semestru tento seznam rozšíříme o nové skilly. 
